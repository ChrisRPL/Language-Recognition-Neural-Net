W wyścigach samochodowych Cullen zadebiutował w wieku 21 lat. W prywatnym zespole jego rodziny zaliczył pełny sezon w Brytyjskiej Formule Ford. Cullen regularnie plasował się w czołowej szóstce, a pod koniec sezonu dwukrotnie wygrał wyścig. Ostatecznie zmagania zakończył na 6. miejscu.

W październiku wystartował w dwóch rundach Brytyjskiej Formuły Renault BRDC. Pierwszy start był ostatnią rundą sezonu letniego cyklu, na torze Silverstone. Cullen zdobył punkty w pierwszym wyścigu, dojeżdżając na siedemnastej pozycji. Dzięki temu został sklasyfikowany na 34. pozycji. Drugi natomiast miał miejsce w jednej z dwóch eliminacji zimowej edycji (na Brands Hatch). Pozycje w czołowe dziesiątce uplasowały go na 12. miejscu w końcowej klasyfikacji.

W styczniu Cullen wziął udział w dwóch rundach serii Toyota Racing Series, odbywającej się w przerwie zimowej, na Antypodach. Wystąpił w sześciu wyścigach, a jego najwyższą pozycją była trzynaste miejsce. W klasyfikacji generalnej zajął 20. pozycję.

Irlandczyk otrzymał szansę testów z ekipą Marussia Manor Racing, startującą w Serii GP3. Ostatecznie podpisał z nimi kontrakt na sezon 2013. Jednak w żadnym z szesnastu wyścigów, w których wystartował, nie zdołał zdobyć punktów. Ostatecznie został sklasyfikowany na 29 pozycji w klasyfikacji końcowej.

Na sezon 2014 Cullen przedłużył kontrakt z brytyjską ekipą Marussia Manor Racing na starty w Serii GP3, a po wycofaniu się tego zespołu, zmienił ekipę na Trident. Wystartował łącznie w szesnastu wyścigach, jednak nie zdobywał punktów. W drugim wyścigu w Austrii uplasował się na trzynastej pozycji, co było jego najwyższym wynikiem w sezonie. Został sklasyfikowany na 25 miejscu w końcowej klasyfikacji kierowców.